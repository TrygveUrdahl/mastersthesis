\chapter*{Sammendrag}
Computertomografi (CT) med røntgenstråler åpner opp for ikke-destruktiv bildetaking av interne strukturer i materialer. Prosessen for å ta CT-bilder består av å måle røntgenprojeksjoner av en prøve, for deretter å beregningsmessig rekonstruere en 3D-modell av prøven fra projeksjonene. Det å måle projeksjonene tar tid, og det brukes en strålingskilde. Det er et økende behov for å forbedre teknikker for å ta bilde av dynamiske prosesser, samt å redusere strålingsskade på de avbildede materialene. Dette krever at projeksjonene blir tatt fort, eller at antallet projeksjoner reduseres. En slik endring i bildetakingsmetoden fører til økt støy og artefakter i de rekonstruerte bildene. I denne avhandlingen bruker vi \textit{generative adversarielle nettverk} (GAN), en maskinlæringsmodell, til å redusere støy i undersamplete og støyfylte CT bilder. 

Et GAN har blitt trent for å transformere støyfylte CT-bilder til høykvalitets CT-bilder, som i praksis vil si at det fjerner støy. Støyreduksjonen med GAN gir en økning i et strukturelt likhetsmål (SSIM) fra $0.223$ til $0.789$, og reduserer den midlere kvadratiske feilen fra $704.4$ til $210.8$, for et projeksjonsundersamplet CT-datasett med $46$ projeksjoner uniformt undersamplet fra et høykvalitets datasett med $1500$ projeksjoner. GAN-metoden har blitt testet med en rekke ulike grader av projeksjonsundersampling, samt med endringer i tapsfunksjonen. Et log-cosh-ledd har blitt lagt til i tapsfunksjonen brukt til å trene GANet. Det ga en forbedring i SSIM fra $0.778$ til $0.789$ for det forannevnte datasettet uten å introdusere noen nevneverdige ulemper. 

Støyreduksjonen med GAN har blitt sammenlignet med en \textit{tidligere-bilde-begrenset komprimert sensing} (PICCS)-rekonstruering av et dynamisk-CT-datasett. GAN-støyreduksjonen oppnår lignende resultater som PICCS-rekonstruksjonen, og noen detaljer som ikke er observerbare i PICCS-rekonstruksjonen kan sees i GAN-støyreduksjonen. 

Artefakter mellom planene oppstår når metoden støyreduserer 2D bilder av et 3D objekt langs et plan. Disse artefaktene kan reduseres ved å bruke en dybdeparameter under treningen av GANet som lar metoden bruke andre nærliggende bilder for å bruke 3D informasjon til støyreduseringen. 